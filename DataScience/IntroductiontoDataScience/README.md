### Veri Nedir ?
Veri bir araştırmada, tartışma sonucuna varabilmek için gereken ilk bilgidir. Veriler ölçüm, sayım, deney, gözlem ya da araştırma yolu ile elde edilebilir. Ölçüm ya da sayım yolu ile toplanan ve sayısal bir değer bildiren veriler nicel veriler, sayısal bir değer bildirmeyen veriler nitel verilerdir.
### Veri Bilimi Nedir ?
Veri bilimi; istatistikler, bilimsel yöntemler, yapay zeka (AI) ve veri analizi dahil olmak üzere birçok alanı birleştirerek verilerden değer elde etmeyi sağlar. Veri bilimiyle uğraşan kişilere veri bilimci denir. Bu kişiler eyleme dönüştürülebilir içgörüler elde etmek için web, akıllı telefonlar, müşteriler, sensörler ve diğer kaynaklardan toplanan verileri analiz etmek üzere bir dizi beceriyi bir araya getirir.
Veri bilimi, gelişmiş veri analizi yapmak için verilerin temizlenmesi, birleştirilmesi ve işlenmesi dahil olmak üzere analiz için veri hazırlama sürecini içerir. Analiz uygulamaları ve veri bilimciler daha sonra sonuçları gözden geçirerek örüntüleri ortaya çıkarabilir ve işletme liderlerinin bilinçli içgörüler elde etmesine olanak sağlayabilir.
### Yapay Zeka ve Makine Öğrenimi Arasındaki Fark Nedir ?
Veri biliminden faydalanmak ve daha etkin sonuçlar alabilmek için yapay zeka ve makine öğrenimi gibi alanla ilgili süreçlere hakim olmak aynı şekilde büyük önem taşıyor. Veri bilimi, yapay zeka ve makine öğrenimi kavramı her ne kadar belirli kaynaklarda birbirinin yerine kullanılsa da aralarında belirli farklar bulunuyor. Bu farklar şu şekilde özetlenebilir:

•	**Yapay Zeka:** Bir bilgisayarın insan davranışlarını bir şekilde taklit etmesini sağlaması anlamına geliyor.

•	**Veri Bilimi:** Yapay zeka bir üst kavram olarak veri bilimini içine alır. Veri bilimi istatistik, veri analizi ve bilimsel yöntemlerin ilgili alanlarını ifade eder. Bu kavram verilerden anlam çıkarmak ve içgörü elde etmek için kullanılır.

•	**Makine Öğrenimi:** Veri bilimi gibi yapay zekanın bir alt kümesi olarak görülüyor. Makine öğrenimi, bilgisayarların verilerden anlam çıkartmasını, anlamasını ve yapay zekaya yönelik uygulama yazılımları sunmayı sağlayan yöntemlerden oluşur.

### Veri Bilimi Teknikleri Nelerdir ?
**Classification (Sınıflandırma):** Bir problemde, sonuçlar ayrı ayrı çıktılarda tahmin etmeye çalışılmaktadır. Yani, girdi değişkenlerini ayrı kategorilere atamaya çalıştırılmaktadır. Kırmızı, Sarı, veya Hasta, Sağlıklı gibi gruplandırmalar sınıflandırmaya örnek gösterilebilmektedir. Evin “öngörülen fiyattan daha fazla veya daha az bir miktarda satılıp satılmadığını” öğrenmek içinse bu örneği bir sınıflandırma problemine dönüştürebiliriz. Burada, satış fiyatlarına dayalı evleri iki ayrı kategoriye atarız.

**Regression (Eğri Uydurma):** Bir problemde, sonuçlar sürekli bir çıktı içinde tahmin etmeye çalışılmaktadır; yani, girdi değişkenlerini bazı sürekli fonksiyonlara eşlemeye çalıştırılmaktadır. Dolar, Türk Lirası veya Kilo, Boy gibi gruplandırmalar eğri uydurmaya örnek gösterilebilmektedir. Gayrimenkul piyasasındaki evlerin büyüklüğü hakkında veriler verildiğinde, fiyatların önceden tahmin edilmesi. Fiyatı büyüklüğün bir fonksiyonu olarak sürekli bir çıktı olması nedeniyle, bu bir regresyon problemidir

**Makine Öğrenmesi temelde iki gruba ayrılmaktadır:**
Bunlar Supervised (Gözetimli) ve Unsupervised (Gözetimsiz) öğrenmedir.

**Supervised (Gözetimli) Öğrenme:** Eğitim verileri üzerinden bir fonksiyon üreten bir makine öğrenmesi tekniğidir. Başka bir deyişle, bu öğrenme tekniğinde girdilerle (işaretlenmiş veri) ile istenen çıktılar arasında eşleme yapan bir fonksiyon üretmektedir. Bu öğrenme tekniğinde sınıf sayısı belli ve eğitilmiş veri bulunmaktadır.
Fonksiyon, sınıflandırma (classification) veya eğri uydurma (regression) algoritmaları ile belirlenebilmektedir.

**Unsupervised (Gözetimsiz) Öğrenme:** Yapay sinir ağlarında kullanılan bir öğrenme çeşididir. Danışmansız öğrenme olarak da bilinmektedir.  Gözetimsiz öğrenmede ağa öğrenme sırasında sadece örnek girdiler verilmektedir. Herhangi bir beklenen çıktı bilgisi verilmez. Burada girdi verisinin hangi sınıfa ait olduğu belirsizdir. Örneklerdeki parametreler arasındaki ilişkileri sistemin kendi kendine öğrenmesi beklenir.  Bu, daha çok sınıflandırma problemleri için kullanılan bir öğrenme şeklidir.  Alternatifi olan Gözetimli öğrenmeye (supervised learning) göre daha uzun sürer. Bunun en büyük sebebi ilk değerlerinin hedeflenen değerden çok uzak olma ihtimalidir.
### Overfitting (Aşırı Öğrenme) Nedir ?
Aşırı öğrenme (overfitting) , algoritmanın eğitim (train) verisi üzerinden en alt kırılıma kadar çalışıp, sonuçları ezberlemesi ve sadece o veriler üzerinde başarı elde edebilmesidir. Dolayısıyla eğitim verisi ile kurduğunuz modeli, test verisi üzerinde çalıştırdığınızda muhtemelen sonuçlar eğitim verisine göre çok düşük çıkacaktır. Çünkü model eğitim setindeki durumları ezberlemiştir ve test veri setinde bu durumları aramaktadır. En ufak bir değişiklikte ezberlenen durumlar bulunamayacağı için test veri setinde çok kötü tahmin skorları elde edilecektir. Bu sıkıntıyı gidermek için değişkenleri azaltmak, daha fazla veri eklemek veya model üzerinde regularization (düzenleme) yapılabilmektedir.

### Underfitting (Eksik Öğrenme) Nedir ?
Aşırı öğrenmenin aksine, bir model yetersiz öğrenmeye sahipse, modelin eğitim verilerine uymadığı ve bu nedenle modelin yeni veriler için genelleştirilemediği  anlamına gelir. Bu modeller eğitim verilerini çok yakından takip etmek yerine, eğitim verilerinden alınan dersleri yok sayar ve girdiler ile çıktılar arasındaki temel ilişkiyi öğrenemez. Tahmin  edileceği gibi bu problem genellikle çok basit bir modelin sonucudur (yetersiz tahminleyici bağımsız değişken eksikliği).

### Varyans-Bias İlişkisi
Varyans, gerçek değerden tahmin edilen değerin ne kadar dağınık olduğunu söyler. Bias, gerçek değerlerden tahmin edilen değerlerin ne kadar uzak olduğudur. Tahmin edilen değerler gerçek değerlerden uzaksa, bias yüksektir. Dolayısıyla az önce bahsettiğimiz Overfitting-Underfitting durumlarına baktığımızda Overfitting problemi olan modellerde yüksek varyans, düşük bias durumu görülmekteyken underfitting problemi olan modeller düşük varyans ve yüksek bias’a sahiptir.

•	**Yüksek Bias Düşük Varyans:** Modeller tutarlıdır, ancak ortalama hata oranı yüksektir.

•	**Yüksek Bias Yüksek Varyans :** Modeller hem hatalı hem de tutarsızdır.

•	**Düşük Bias Düşük Varyans:** Modeller ortalama olarak doğru ve tutarlıdır. Modellerimizde bu sonucu elde etmek için çabalamaktayız.

•	**Düşük Bias Yüksek Varyans:** Modeller bir dereceye kadar doğrudur ancak ortalamada tutarsızdır. Veri setinde ufak bir değişiklik yapıldığında büyük hata oranına neden olmaktadır.

[Patika.dev Profile](https://app.patika.dev/bedirhanbalci)
